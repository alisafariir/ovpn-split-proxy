# OSP — OpenVPN Split Proxy  
# مستندات فارسی

**OSP** یک برنامهٔ ویندوزی است که با فایل کانفیگ OpenVPN (`.ovpn`) اتصال VPN برقرار می‌کند و ترافیک را یا از طریق یک پروکسی SOCKS5 محلی در اختیار برنامه‌ها می‌گذارد، یا کل ترافیک سیستم را از VPN عبور می‌دهد.

---

## این برنامه چیه؟

OSP یک رابط گرافیکی (GUI) برای OpenVPN است که به شما اجازه می‌دهد:

- فایل‌های کانفیگ `.ovpn` را مدیریت کنید (وارد کردن، ذخیره، انتخاب).
- با یک کلیک به VPN متصل شوید و در صورت نیاز نام‌کاربری و رمز عبور را ذخیره کنید.
- بین دو حالت انتخاب کنید:
  - **Proxy:** فقط برنامه‌هایی که پروکسی SOCKS5 را روی `127.0.0.1:1080` تنظیم کرده‌اند از VPN استفاده می‌کنند.
  - **System:** همهٔ ترافیک سیستم از VPN عبور می‌کند.
- برنامه را به System Tray ببرید و با انتخاب Exit از منوی tray، VPN را قطع کرده و از برنامه خارج شوید.

---

## برای چی به وجود اومده؟

- **ساده کردن استفاده از OpenVPN:** بدون نیاز به خط فرمان یا OpenVPN GUI؛ انتخاب کانفیگ، یوزر/پسورد و اتصال در یک پنجره.
- **انتخاب بین Proxy و System:** در حالت Proxy فقط اپ‌های مشخص (مثل مرورگر یا تلگرام) از VPN استفاده می‌کنند؛ بقیهٔ ترافیک مستقیم می‌ماند.
- **یک پروکسی SOCKS5 محلی:** برنامه‌هایی که از پروکسی پشتیبانی می‌کنند می‌توانند آدرس `127.0.0.1` و پورت `1080` را تنظیم کنند و ترافیکشان از VPN عبور کند.

---

## چطوری کار می‌کنه؟

1. شما یک فایل `.ovpn` (و در صورت نیاز نام‌کاربری و رمز) را در OSP وارد یا انتخاب می‌کنید.
2. با زدن **Start**، برنامه **OpenVPN** را روی ویندوز اجرا می‌کند و به سرور VPN متصل می‌شود.
3. بعد از برقرار شدن اتصال، یک **سرور SOCKS5** روی `127.0.0.1:1080` راه می‌اندازد.
4. در حالت **Proxy:** فقط اتصال‌هایی که از این پروکسی بیرون می‌زنند از VPN عبور می‌کنند.
5. در حالت **System:** OpenVPN مسیر پیش‌فرض سیستم را عوض می‌کند و همهٔ ترافیک از VPN می‌رود (هم‌زمان پروکسی هم در دسترس است).
6. با **Stop** یا با انتخاب **Exit** از منوی tray، VPN و پروکسی قطع شده و برنامه بسته می‌شود.

---

## نیازمندی مهم: OpenVPN روی سیستم

**برنامه OpenVPN حتماً باید روی ویندوز شما موجود باشد.** OSP فقط OpenVPN را اجرا و کنترل می‌کند؛ خود موتور اتصال VPN همان OpenVPN است.

- اگر OpenVPN را **نصب نکرده‌اید** می‌توانید آن را از سایت رسمی دانلود و نصب کنید:  
  **[https://openvpn.net/community-downloads/](https://openvpn.net/community-downloads/)**
- یا اگر فایل **openvpn.exe** را دارید، آن را داخل پوشهٔ **`bin`** پروژه قرار دهید؛ OSP در صورت وجود از همان استفاده می‌کند.

جزئیات نصب، اجرا و بیلد در **DEVELOP.fa.md** (و نسخهٔ انگلیسی **DEVELOP.md**) آمده است.

---

## خلاصهٔ امکانات

- مدیریت چند کانفیگ با نام، یوزر و پسورد جدا برای هر کانفیگ
- دو حالت Proxy و System
- پروکسی SOCKS5 روی `127.0.0.1:1080`
- مخفی شدن در System Tray با بستن پنجره؛ خروج واقعی و قطع VPN از منوی tray (Exit)
- اجرا با ویندوز (Start at login) و هشدار در صورت اجرا بدون Administrator

---

## لایسنس

MIT
